20 P. OV1D1 NASONIS

longius assueto lumina nostra vident.
addc preces castas inmixtaque vota timori,
nunc quoque te salvo persoluenda mihi.
75 vota ego persolvam? votis Medea fruetur!
cor dolet, atque ira mixtus habundat amor.
dona feram templis, vivum quod Iasona perdo?
hostia pro damnis concidat icta meis?
non equidem secura fui, semperque verebar,
so ne pater Argolica sumeret urbe nurum.
Argolidas timui: nocuit mihi barbara pelex!
uon expectata vulnus ab hoste tuli.
nec facie meritis-ve placet, sed carmina novit,
diraque cantata pabula falce metit.
85 illa reluctantem cursu deducere Lunam
nititur et tenebris abdere Solis equos.
illa refrenat aquas obliquaque flumina sistit,
illa loco silvas vivaque saxa movet.
per tumulos errat passis discincta capillis
90 certaque de tepidis colligit ossa rogis,
devovet absentis simulacraque cerea fingit
ct miserum tenuis in iecur urget acus,
et quae nescierim melius male quaeritur herbis
moribus et forma conciliandus amor.
95 hanc potes amplecti, thalamoque relictus in uno
impavidus somno nocte silente frui?
scilicet ut tauros, ita te iuga ferre coegit:
quaque feros anguis, te quoque mulcet, ope.
adde, quod adscribi factis procerumque tuisque
100 se favet: et titulo coniugis uxor obest3
atque aliquis Peliae de partibus acta venenis
imputat et populum, qui sibi credat, habet:
â€˜non haec Aesonides, scd Phasias Aeetine
aurea Phrixeae terga revellit ovis.'
105 non probat Alcimede mater tua (consule matrem),
non pater, a gelido cui venit axe nurus.
illa sibi Tanai Scythiaeque paludibus udae
quaerat et a patria Phasidis usque virum.
mobilis Aesonide, vernaque incertior aura,
llo cur tua polliciti pondere verba carent?
vir meus hinc ieras, vir non meus inde redisti:
sim reducis coniunx, sicut euntis eram!
si te nobilitas generosaque nomina tangunt,
en ego Minoo nata Thoante feror.
115 Bacchus avus: Bacchi coniunx redimita corona

