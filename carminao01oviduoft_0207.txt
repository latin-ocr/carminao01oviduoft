ARTIS AMATORIAE LIB. III. 400—487. 187

nec brevis in rugas lingula pressa suas:
nec toga decipiat filo tenuissima, nec si 417>
anulus in digitis alter et alter erit.
forsitan ex horum numero cultissimus ille
fur sit et uratur vestis amore tuae.
‘redde meuml’ clamant. spoliatae saepe puellae,
‘redde meuml’ toto voce boante foro. 450
has, Venus, e templis multo radiantibus auro
lenta vides lites Appiadesque tuae.
sunt quoque non dubia quaedam mala nomina fama:
deceptae armillis crimen amantis habent.
discite ab alterius vestris timuisse querellis: 455
ianua fallaci ne sit aperta viro.
parcite, Cecropides, iuranti credere Theseo:
quos faciet testis, fecit et ante, deos.
et tibi, Demophoon Thesei· criminis heres,
Phyllide decepta nulla relicta fides. 460
si bene promittent, totidem promittite verbis:
si dederint, et vos gaudia pacta date.
illa potest vigiles flammas extinguere Vestae
et rapere e templiS‚ Inachi, sacra tuis,
et dare mixta viro tritis aconita cicutis, 455
accepto Venerem munere siqua negat. —-
fert animus propius consistere. supprime habenas,
Musa, nec admissis excutiare rotis.
verba vadum temptent abiegnis scripta tabellis:
accipiat missas apta ministra notas. 470
inspice. quodque leges, ex ipsis collige verbis,
fingat, an ex animo sollicitusque roget.
postque brevem rescribe moram. mora semper amantes
incitat, exiguum si modo tempus habet.
sed neque te facilem iuveni promitte roganti, 475
nec tamen e duro, quod petit ille, nega.
fac timeat speretque simul, quotiensque remittes,
spesque magis veniat certa minorque metus.
munda, sed e medio consuetaque verba, puellae,
scribite. sermonis publica forma placet. 480
a! quotiens dubius scriptis exarsit amator,
et nocuit formae barbara. lingua bonae!
sed quoniam, quamvis vittae careatis honore,
est vobis vestros fallere cura viros,
ancillae puerique manu perarate tabellas. 485
pignora nec puero credita vestra volo.
vidi ego fallentis isto terrore puellas

