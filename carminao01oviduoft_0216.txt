196 P. ovlm NAsoxls

REMEDIA AMORIS.

Legerat huius Amor titulum nomenque libelli:
‘bella mihi, video, bella parantur' ait.
‘parce tuum vatem sceleris damnare, Cupido,
tradita qui totiens te duce signa tuli.
5 non ego Tydides, a quo tua saucia mater
in liquidum rediit aethera Martis equis,
saepe tepent alii iuvenes, ego semper amavi:
et si, quid faciam nunc quoque, quaeris: amo.
quin etiam docui, qua possis arte parari,
10 et quod nunc ratio est, impetus ante fuit.
nec te, blande puer, nec nostras prodimus artes,
nec nova praeteritum Musa retexit opus.
siquis amat quod amare iuvat, feliciter ardet:
gaudeat et vento naviget ille suo.
15 at siquis male fert indignae regna puellae,
ne pereat, nostrae sentiat artis opem.
cur aliquis laqueo collum nodatus amator
a trabe sublimi triste pependit onus?
cur aliquis rigido fodiat sua pectora ferro?
20 invidiam caedis, pacis amator, habes.
qui, nisi desierit, misero periturus amore est,
desinat: et nulli funeris auctor eris.
et puer es, nce te quicquam nisi ludere oportet.
lude! decent annos mollia regna tuos.
25 nam poteras uti nudis ad bella sagittis:
sed tua mortifero sanguine tela carent.
vitricus ct gladiis et acuta dimicet hasta
et victor multa caede cruentus eat:
tu cole maternaS, tuto quibus utimur, artes,
30 et quarum vitio nulla fit orba parens.
effice nocturna frangatur ianua rixa,
et tegat ornatas multa corona fores:
fac coeant furtim iuvenes timidaeque puellae,
verbaque dent cauto qualibet arte viro:
35 ct modo blanditias, rigido modo iurgia posti

