22 Ρ. OVIDI NASONIS

160 filia, tam natis, tam sit acerba viro.
cum mare, cum terras consumpserit, a'era temptet:
erret inops, exspes, caede cruenta sua.
haec ego, coniugio fraudata Thoantias, oro.
vivite devoto nuptaque virque torol

Sic ubi fata vocant, udis abiectus in herbis Dido
ad vada Maeandri concinit albus olor3 Aeneae.

nee quia te nostra sperem prece posse moveri,
adloquor (adverso movimus ista deo),

5 sed merita et famam corpusque animumque pudicum
cum male perdiderim, perdere verba leve est.
certus es ire tamen miseramque relinquere Didon,

atque idem venti vela fidemque ferent?
certus es, Aenea, cum foedere solvere naves,
10 quaeque ubi sint nescis Itala regna sequi,
nec nova Carthago, nec te crescentia tangunt
moenia, nee seeptro tradita summa tuo‘?
facta fugis, facienda petis. quaerenda per orbem
altera, quaesita est altera terra tibi.
15 ut terram invenias, quis eam tibi tradet habendam?
quis sua non notis arva tenenda dabit?
alter amor tibi restat habendus et altera Dido:
quamque iterum fallas, altera danda fides.
quando erit, ut condas instar Carthaginis urbem
‘20 et videas populos altus ab arce tuos?
omnia si veniant, nec te tua vota morentur,
unde tibi, quae te sic amet, uxor erit?
uror, ut inducto ceratae sulpure taedae:
Aenean animo noxque diesque refert.
25 ille quidem male gratus et ad mea munera surdus,
et quo, si non sim stulta, carere velim:
non tamen Aenean, quamvis male cogitat, odi:
scd queror infidum, questaque peius amo.
parce, Venus, nurui, durumque amplectere fratrem;
30 frater Amor: castris militet ille tuis,
atque, ego qua coepi (neque enim dedignor) amare,
materiam curae praebeat ille meae.
fallor, et ista mihi falso iactatur imago:
matris ab ingenio dissidet ille suae.
35 te lapis et montes innataque rupibus altis
robora, te saevae progenuere ferae
aut mare, quale vides agitari nunc quoque ventis:

 

