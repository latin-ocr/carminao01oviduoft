AMORUM ΜΒ. 11. v11, 15-1x, 42. 107

1X.

O numquam pro me satis indignate Cupido,
o in corde meo desidiose puer,
quid me, qui miles numquam tua signa reliqui,
laedis, et in eastris vulneror ipse ineis?
eur tua fax urit, figit tuus arcus amicos? ῡ
gloria pugnantes vincere maior erat.
quid, non Haemonius, quem cuspide perculit, heros
confossum medica postmodo iuvit ope?
venator sequitur fugientia, capta relinquit,
semper et inventis ulteriora petit: lo
nos tua sentimus, populus tibi deditus, arma:
pigra reluctanti cessat in hoste manus.
quid iuvat in nudis amata retundere tela
ossibus? ossa mihi nuda relinquit amor.
tot sine amore viri, tot sunt sine amore puellae: 15
hinc tibi cum magna laude triumphus eat.
Roma, nisi inmensum vires movisset in orbem,
Stramineis esset nunc quoque tecta casis.
fessus in acceptos miles deducitur agros),
mittitur in saltus earcere liber eunS, 20
longaque subductam celant navalia pinum
tutaque deposito poscitur ense rudis.
me quoque, qui totiens merui sub amore puellae,
defunctum placide vivere tempus erat. . . .
‘vive’ deus ‘posito’ siquis mihi dicat ‘amore’: 25
deprecer. usque adeo dulce puella malum est.
cum bene pertaesum est, animoque relanguit ardor,
nescio quo miserae turbine mentis agor.
ut rapit in praeceps dominum spumantia frustra
frena retentantem durior oris equus: 30
ut subitus, prope iam prensa tellure, carinam
tangentem portus ventus in alta rapit:
sic me saepe refert ineerta cupidinis aura,
notaque purpureus tela resumit Amor.
fige, puer. positis nudus tibi praebeor armis: 35
hic tibi sunt vires, hic tua dextra facit!
hue, tamquam iussae, veniunt iam sponte sagittae:
vix illis prae me nota pharetra sua est.
infelix, tota quicumque quiescere nocte
sustinet et somnos praemia magna vocat. 40
stulte, quid est somnus, gelidae nisi mortis imago?
longa quiescendi tempora :fata dabunt.

