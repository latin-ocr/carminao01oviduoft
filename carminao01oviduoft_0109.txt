AMORUM LIB. Ι. vn, 43—V111, 60.

evocat antiquis proavos atavosque sepulchris
et solidam longo carmine findit humum.

haec sibi proposuit thalamos temerare pudicos.
nec tamen eloquio lingua nocente caret.

fors me sermoni testem dedit. illa monebat
talia· - me duplices occuluere fores —

‘scis here te, mea lux, iuveni placuisse beato?
haesit et iu vultu constitit usque tuo.

et cur non placeas? nulli tua forma secunda est.
me miseram, dignus corpore cultus abest!

tam felix esses, quam formosissima, vellem:
non ego, te facta divite, pauper ero.

stella tibi oppositi nocuit contraria Martis.
Mars abiit: signo nunc Venus apta tuo.

prosit ut adveniens, en aspice, dives amator:
te cupiit. curae, quid tibi desit, habet.

est etiam facies, quae se tibi conparet, illi:
si te non emptam vellet, emendus erat.’

erubuit. ‘decet alba quidem pudor ora. sed iste,
si simules, prodest: verus obesse solet.

cum bene deiectis gremium spectabis ocellis,
quantum quisque ferat, respiciendus erit.

forsitan inmundae, Tatio regnante, Sabinae
noluerint habiles pluribus esse viris.

nunc Mars externis animos exercet in armis:
at Venus Aeneae regnat in urbe sui.

ludunt formosae. casta est, quam nemo rogavit:
aut, si rusticitas non vetat, ipsa rogat.

has quoquc, quas frontis rugas in vertice portaS‚
excute: de rugis crimina multa eadent.

Penelope iuvenum vires temptabat in arcu:
qui latus argueret, corneus arcus erat.

labitur occulte fallitque volubilis aetas,
et celer admissis labitur annus equis.

aera nitent usu. vestis bona quaerit haberi.
canescunt turpi tecta relicta situ.

forma, nisi admittas, nullo exercente senescit.
nec satis effectus unus et alter habent.

certior e multis nec iam invidiosa rapina est:
plena venit canis de grege praeda lupis.

ecce, quid iste tuus praeter nova carmina vates
donat? amatoris milia multa leges.

ipse deus vatum palla spectabilis aurea
tractat inauratae consona fila lyrae.

89

25

30

35

40

45

50

55

60

