182 P. OVIDI NASONIS

nuda Venus madidas exprimit imbre comas.
‘225 tu quoquc dum coleris, nos te dormire putemus:
aptius a summa conspiciere manu.
cur mihi nota tuo causa est candoris in ore?
claude forem thalami! quid rude cogis opus?
multa viros nescire decet. pars maxima rerum
-230 offendat, si non interiora tegas.
aurea quae pendent ornato signa theatro,
inspice, quam tenuis bractea ligna tegat.
scd neque ad illa licet populo, nisi facta, venire,
nec nisi summotis forma paranda viris.
235 at non pectendos coram praebere capillos,
ut iaceant fusi per tua terga, veto.
illo praecipue, ne sis morosa, caveto
tempore, nec lapsas saepe resolve comas.
tuta sit ornatrix. odi, quae sauciat ora
240 unguibus, ct rapta bracchia figit acu.
devovet, ut tangit dominae caput, illa simulque
plorat et invisas sanguinulenta comas.
quae male crinita est, custodem in limine ponat
Orneturve Bonae semper in aede deae.
245 dictus eram subito cuidam venisse puellae:
turbida perversas induit illa comas.
hostibus eveniat tam foedi causa pudoris,
inque nurus Parthas dedecus illud eat.
turpe pecus mutilum, turpis sine gramine campus
250 et sine fronde frutex et sine crine caput. -
non mihi venistis, Semele Ledeve, docendae,
perque fretum falso Sidoni vecta bove,
aut Helene, quam non stulte, Menelae, reposciS‚
tu quoque non stulte, Troice raptor, habes.
255 turba docenda venit, pulchrae turpesque puellae:
pluraque sunt semper deteriora bonis.
formosae non artis opem praeceptaque quaerunt:
est illis sua dos, forma sine arte potens.
cum mare compositum est, securus navita cessat:
260 cum tumet, auxiliis adsidet ille suis.
rara tamen mendo facies caret. occule mendas,
quaque potes, vitium corporis abde tui.
si brevis eS‚ sedeas, ne stans videare sedere,
inque tuo iaceas quantulacumque toro.
265 hic quoque, ne possit fieri mensura cubantis,
iniecta lateant fac tibi veste pedes.
quae nimium gracilis, pleno velamina filo

