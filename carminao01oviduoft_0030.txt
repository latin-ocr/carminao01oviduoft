10 1‘. OVIDI NASONIS

Threiciam digitis increpuisse lyram,
quam manibus clipeos et acutae cuspidis hastam
120 et galeam pressa sustinuisse coma!
sed tibi pro tutis insignia faeta placebant,
partaque bellando gloria dulcis erat.
an tantum, dum me capereS‚ fera bella probabas,
cumque mea patria laus tua victa iacet?
1⁴25 di melius! validoque, recor, vibrata lacerto
transcat Hectoreum ¹i'elias hasta latus!
mittite me, Danai: dominum legata rogabo
multaque mandatis oscula mixta feram.
plus ego quam Phoenix, plus quam facundus Ulixes,
130 plus ego quam Teucri — credite -- frater agam.
est aliquid, collum solitis tetigisse lacertis,
praesentisque oeulos admonuisse sui.
sis licet immitis matrisque ferocior undis:
ut taceam, lacrimis comminuere meis.
135 nunc quoque —- sic omnes Peleus pater impleat annos,
sic eat auspiciis Pyrrhus ad arma tuisl —
respice sollicitam Briseida, fortis Achille,
nec miseram lenta ferreus ure mora.
aut, si versus amor tuus est in taedia nostri,
140 quam sine te cogis vivere, coge mori.
utque facis, coges. abiit corpusque colorque:
sustinet hoc animae spes tamen una tui.
qua si destituor, repetam fratresque virumque:
nec tibi magnificum femina iussa mori.
145 cur autem iubeas? stricto pete corpora ferro:
est mihi, qui fosso pectore sanguis eat.
me petat ille tuus, qui, si dea passa fuisset,
ensis in Atridae pectus iturus erat.
a! potius serves nostram, tua munera, vitam.
150 quod dederas hosti vietor, amica rogo.
perdere quos melius possis, Neptunia praebent
Pergama: materiam caedis ab hoste pete.
me modo, sive paras impellere remige classem,
sive manes, domini iure venire iube.

IV.
Qua, nisi tu dederis, caritura est ipsa salute, Phaedra
mittit Amazonio Cressa puella viro. Hippolyto.

perlege quodcumque est. quid epistola lecta nocebit?
te quoque in hae aliquid quod iuvet esse potest.
5 his arcana notis terra pelagoque feruntur,

