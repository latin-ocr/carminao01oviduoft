HEROIDUM IX. 118-168. X. 1-35.

‘hic' dixit ‘vires sanguis amoris habet?

inlita Nesseo misi tibi texta veneno.
impia quid dubitas De'i‘anira mori?

iamque vale, seniorque pater germanaque Gorge,
et patria et patriae frater adempte tuae,

et tu lux oculis hodierna novissima nostris,
virque, —— sed o possis! -— et puer Hylle, vale!

X.

Mitius inveni quam te genus omne ferarum:
credita non ulli quam tibi peius eram.

quae legis, ex illo, Theseu, tibi litore mitto,
unde tuam sine me vela tulere ratem:

in quo me somnusque‘meus male prodidit et tu,
per facinus somnis insidiate meis.

tempus erat, vitrea quo primum terra pruina
spargitur et tectae fronde queruntur aves:

incertum vigilans an somno languida, movi
Thesea prensuras semisupina manus:

nullus erat. referoque manus, iterumque retempto,
perque torum moveo bracchia: nullus erat.

excussere metus somnum, conterrita surgo,
membraque sunt viduo praecipitata toro.

protinus adductis sonuerunt pectora palmis,
utque erat e somno turbida, rapta coma est.

luna fuit: specto, siquid nisi litora cernam:
quod videant oculi, nil nisi litus habent.

nunc huc nunc illuc et utroque sine ordine curro:
alta puellares tardat harena pedes.

interea toto clamanti litore ‘Theseu3'
reddebant nomen concava saxa tuum,

et quotiens ego te, totiens locus ipse vocabat:
ipse locus miserae ferre volebat opem.

mons fuit: apparent frutices in vertice rari ;
hinc scopulus raucis pendet adesus aquis:

“ ascendo (vires animus dabat) atque ita late

aequora prospectu metior alta meo.

33

165

Ariadne
Theseo.

10

15

‘20

inde ego —- nam ventis quoque sum crudelibus usa -—-

vidit> praecipiti carbasa tenta noto.

aut vidi, aut tamquam quae me vidisse putarem,
frigidior glacie semianimisque fui.

nec languere diu patitur dolor, excitor illo,
excitor et summa Thesea voce voco.

‘quo fugis? exclamo ‘scelerate revertere Theseu,
Ovidi rol. Ι. 3

30

85

