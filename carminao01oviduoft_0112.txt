92 Ρ. OVIDI NASONIS

ardet in abducta Briseide magnus Achilles:
dum licet, Argeas frangite, Troes, opes.
35 Hector ab Andromaches conplexibus ibat ad arma,
et galeam capiti quae daret, uxor erat.
summa ducum, Atrides, visa Priameide fertur
Maenadis effusis obstipuisse comis.
Mars quoque deprensus fabrilia vincula sensit:
40 notior in caelo fabula nulla fuit.
ipse ego segnis eram discinctaque in otia natus:
mollierant animos lectus et umbra meos.
inpulit ignavum formosae eura puellae,
iussit et in eastris aera merere suis.
45 inde vides agilem nocturnaque bella gerentem.
qui nolet fieri desidiosus, amet.
Qualis ab Eurota Phrygiis avecta earinis
coniugibus belli causa duobus erat,
qualis erat Lede, quam plumis abditus albis
callidus in falsa lusit adulter ave,
5 qualis Amymone siccis erravit in agris,
cum premeret summi verticis urna comas,
talis eras. aquilamque in te taurumque timebam,
et quicquid magno de Iove fecit amor.
nune timor omnis abest, animique resanuit error,
10 nec facies oeulos iam capit ista meos.
cur sim mutatus, quaeris? quia munera poscis.
haec te non patitur causa placere mihi.
donec eras simplex, animum eum corpore amavi ;
nune mentis vitio laesa figura tua est.
15 et puer est et nudus Amor. sine sordibus annos
et nullas vestes, ut sit apertus, habet.
quid puerum Veneris pretio prostare iubetis?
quo pretium condas, non habet ille sinum.
nec Venus apta feris, Veneris nee filius, armis:
20 non decet inbelles aera merere deos.
stat meretrix certo cuivis mercabilis aere
et miseras iusso corpore quaerit opes.
devovet imperium tamen haec lenonis avari,
et quod vos facitis sponte, coacta facit.
25 sumite in exemplum pecudes ratione carentes.
turpe erit, ingenium mitius esse feris.
non equa munus equum, non taurum vacca poposcit:
non aries placitam munere captat ovem.

