166 P. ovlm NASONIS

250 te memorem dominae testificere tuae.
turpiter his emitur spes mortis et orba senectus.
a, pereant, per quos munera crimen habent!
quid tibi praecipiam teneros quoque mittere versus?
ci mihi, non multum carmen honoris habet.
‘2223 carmina laudantur, sed munera magna petuntur:
dummodo sit dives, barbarus ipse placet.
aurea sunt vere nunc saecula. plurimus auro
venit honos3 auro conciliatur amor.
ipsc licet venias Musis comitatus, Homere,
‘280 si nihil attuleris, ibis, Homere, foras.
sunt tamen et doctae, rarissima turba, puellae:
altera non doctae turba, sed esse volunt.
utraque laudetur per carmina. carmina lector
commendet dulci qualiacumque sono.
285 his ergo aut illis vigilatum carmen in ipsas
forsitan exigui muneris instar erit.
at quod eris per te facturus ct utile credis,
id tua te facito semper amica roget.
libertas alicui fuerit promissa tuorum:
‘290 hanc tamen a domina fac petat ille tua.
si poenam servo, si vincula saeva remittis,
quod facturus eras, debeat illa tibi.
utilitas tua sit: titulus donetur amicae.
perde nihil: partis illa potentis agat.
295 sed te, cuicumque est retinendae cura puellae,
attonitum forma fac putet esse sua.
sive erit in Tyriis, Tyrios laudabis amictus:
sive erit in Cois, Coa decere puta.
aurata est? ipso tibi sit pretiosior auro.
300 gausapa si sumpsit, gausapa sumpta proba.
astiterit tunicata, ‘moves incendia' clama,
sed timida, caveat frigora, voce roga.
conpositum discrimen erit: discrimina lauda3
torserit igne comam: torte capille‚ place.
305 brachia saltantis, vocem mirare canentis,
et, quod desierit, verba querentis habe.
ipsos concubitus, ipsum venerere licebit
quod iuvat, et praedam gaudia noctis habe.
ut fuerit torva violentior illa Medusa,
31«) fiet amatori lenis et aequa suo.
tantum, ne pateas verbis simulator in illis,
effice, nec vultu destrue dicta tuo.
si latet ars, prodest: adfert deprensa pudorem

