REMEDIORUM AMORIS 696—783.

hic vomit epotas dira Charybdis aquas.
sunt quac non possunt aliquo cogente iuberi,
saepe tamen casu facta iuvare solent.
perdat opes Phaedra: parces, Neptune, nepoti,
[nec faciet pavidos taurus avitus equos.
Gnosida fecisses inopem: sapienter amasset]
divitiis alitur luxuriosus amor.
cur nemo est, IIecalen, nulla est, quae ceperit Iron?
nempe quod alter egem, altera pauper erat.
non habet, unde suum paupertas pascat amorem.
non tamen hoc tanti est, pauper ut esse velis.
at tanti tibi sit, non indulgere theatris,
dum bene de vacuo pectore cedat amor.
enervant animos citharae lotosque lyraeque
ct vox et numeris brachia mota suis.
illic adsidue ficti saltantur amantes:
quid caveas, actor, quid iuvet, arte docet.
eloquar invitus: teneros ne tange poetas!
summoveo dotes ipsius ipse meas.
Callimachum fugito: non est inimicus Amori3
et cum Callimacho tu quoque, Coe', noces.
me certe Sappho meliorem fecit amicae,
nec rigidos mores Te'l'a Musa dedit.
carmina quis potuit tuto legisse Tibulli,
vel tua, cuius opus Cynthia sola fuit?
quis poterit lecto durus discedere Gallo?
et mea nescio quid carmina tale sonant. —-
quod nisi dux operis vatem frustratur Apollo,
aemulus est nostri maxima causa mali.
at tu rivalem noli tibi fingere quemquam,
inque suo solam crede iacere toro.
acrius Hermionen ideo dilexit Orestes,
esse quod alterius coeperat illa viri.
quid, Menelae‚ doles? ibas sine coniuge Creten
et poteras nupta lentus abesse tua.
ut Paris hanc rapuit, nunc demum uxore carere
non potes: alterius crevit amore tuus.
hoc et in abducta Briseide flebat Achilles,
illam Plisthenio gaudia ferre toro.
nec frustra fiebat, mihi credite. fecit Atrides,
quod si non faceret, turpiter esset iners.
certe ego fecissem, nec sum sapientior illo!
invidiae fructus maximus ille fuit.
nam sibi quod numquam tactam Briseida iurat

213
740

745

755

760

