ARTIS AMATORIAE LIB. II. 446-533.

illa feri requiem sola doloris habent,

illa Machaonios superant medicamina sucos:
his, ubi peccaris, restituendus eris. —

hacc ego cum canerem, subito manifestus Apollo
movit inauratae pollice fila lyrae.

in manibus laurus, sacris induta capillis
laurus erat. vates ille videndus agit.

is mihi ‘lascivi' dixit ‘praeceptor Amoris,
duc, age, discipulos ad mea templa tuos,

cst ubi diversum fama celebrata per orbem
littera, cognosci quae sibi quemque iubet.

qui sibi notus erit, solus sapienter amabit
atque opus ad vires exiget omne suas.

cui faciem natura dedit, spectetur ab illa:
eui color est, umero saepe patente cubet:

qui sermone placet, taciturna silentia vitet:
qui canit arte, canat: qui bibit arte, bibat.

sed neque declament medio sermone diserti,
nec sua non sanus scripta poeta legatl'

sic monuit Phoebus: Phoebo parete monenti.
certa dei sacro est huius in ore fides. —

ad propiora vocor. quisquis sapienter amabit,
vincet et e nostra, quod petet, arte feret.

credita non semper sulci cum foenore reddunt,
nec semper dubias adiuvat aura rates.

quod iuvat, exiguum: plus est, quod laedat amantes.

proponant animo multa ferenda suo.

quot lepores in Atho, quot apes pascuntur in Hybla,
caerula quot bacas Palladis arbor habet,

litore quot conchae, tot sunt in amore dolores.
quae patimur, multo spicula felle madent.

dicta erit isse foras, quom tu fortasse videres:
isse foras, et te falsa videre puta.

clausa tibi fuerit promissa ianua noete:
perfer et inmunda ponere eorpus humo.

forsitan et vultu mendax ancilla superbo
dicet ‘quid nostras obsidet iste fores?

postibus et durae supplex blandire puellae
et capiti demptas in fore pone rosas.

cum volet, accedes: cum te vitabit, abibis.
dedecet ingenuos taedia ferre sui.

‘effugere hunc non est‚' cave ne tibi possit amica
dicere: non omni tempore sensus adest.

nec maledicta puta nec verbera ferre puellae

171

490

500

2307>

510

515

520

530

