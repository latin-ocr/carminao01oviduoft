14 Ρ. OV1D1 NASONIS

cognato poterit nomine culpa tegi.
viderit amplexus aliquis: laudabimur ambo,
140 dicar privigno fida noverca meo.
non tibi per tenebras duri reseranda mariti
ianua, non custos decipiendus erit.
ut tenuit domus una duos, domus una tenebit.
oscula aperta dabas, oscula aperta dabis.
145 tutus eris mecum laudemque merebere culpa,
tu licet in lecto conspiciare meo.
tolle moras tantum properataque foedera iunge!
qui mihi nunc saevit, sic tibi parcat Amor.
non ego dedignor supplex humilisque precari.
1:20 heu! ubi nunc fastus altaque verba iacent?
ct pugnare diu nec me summittere culpae
certa fui: certi siquid haberet amor.
victa precor genibusque tuis regalia tendo
bracchia. quid deceat, non videt ullus amans.
1ῠό depuduit, profugusque pudor sua signa reliquit.
da veniam fassae duraque corda doma!
quod mihi sit genitor, qui possidet aequora, Minos,
quod veniant proavi fulmina torta manu,
quod sit avus radiis frontem vallatus acutis,
160 purpureo tepidum qui movet axe diem ——
nobilitas sub amore iacet. miserere priorum,
et mihi si non vis parcere, parce meis!
est mihi dotalis tellus, Iovis insula, Crete.
serviat Hippolyto regia tota meo.
165 flecte feros animos! potuit corrumpere taurum
mater: eris tauro saevior ipse truci?
per Venerem, parcas, oro, quae plurima mecum cst:
sic numquam, quae te spernere possit, ames:
sic tibi secretis agilis dea saltibus adsit,
170 silvaque perdendas praebeat alta feras:
sic faveant Satyri montanaque numina Panes,
et cadat adversa cuspide fossus aper:
sic tibi dent nymphae — quamvis odisse puellas
diceris —- arentem quae levet unda sitim!
ιῖῑ) addimus his precibus lacrimas quoque. verba precantis
perlegis: et lacrimas finge videre meas!

V.

Perlegis‚ an coniunx prohibet nova? perlege! non est Oenone
ista Mycenaea littera facta manu. Paridi.

Pegasis Oenone, Phrygiis celeberrima silvis,

