118 P. OVIDI NASONIS

LIBER TERTIUS.
Ι.

Stat vetus et multos incaedua silva per annos:
credibile est illi numen inesse loco.
fons sacer in medio speluncaque pumice pendens,
et latere ex omni dulce queruntur aves.
5 hio ego dum spatior tectus nemoralibus umbris,
quod mea, quaerebam, Musa moveret opus.
venit odoratos Elegeia nexa capillos,
et, puto, pes illio longior alter crat.
forma decens, vestis tenuissima, vultus amantis,
10 et pedibus vitium causa decoris erat.
venit et ingenti violenta Tragoedia passu:
fronte comae torva, palla iacebat humi:
laeva manus sceptrum late regale movebat,
Lydius alta pedum vincla cothurnus erat:
15 et prior ‘ecquis erit’ dixit ‘tibi finis amandi,
ο argumenti lente poeta tui?
nequitiam vinosa tuam convivia narrant,
narrant in multas compita secta vias.
saepe aliquis digito vatem designat euntem ’
‘20 atque ait “hic, hie est, quem ferus urit Amor.”
fabula —— nec sentis? —- tota iactaris in urbe,
dum tua praeterito facta pudore refers.
tempus erat thyrso pulsum graviore moveri.
cessatum satis est: incipe maius opus!

25 materia premis ingenium: cane facta virorum:
“haec animo'' dices “area facta meo est.”
quod tenerae cantent, lusit tua Musa, puellae,
primaque per numeros acta iuventa suos.

nunc habeam per te Romana Tragoedia nomen:
30 implebit leges spiritus iste meas.’
hactenus. et movit pictis innixa cothurnis
densum caesarie terque quaterque caput.
altera, si memini, limis subrisit ocellis.
fallor, an in dextra myrtea virga fuit?
35 ‘quido gravibus verbis, animosa Tragoedia‚’ dixit
‘me Opremis‘? an numquam non gravis esse potes?
inparibus tamen es nume1is dignata mov eri:
in mc pugn asti versibus usa meis.
non ego contulerim sublimia carmina nostris:
40 obruit exiguas regia vestra sores.

 

