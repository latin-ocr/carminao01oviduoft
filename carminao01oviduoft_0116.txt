96 Ρ. 0V1D1 NASONIS

Tithono vellem de te narrare liceret:
femina non caclo turpior ulla soret.
35 illum dum refugis, longo quia grandior aeVO,
surgis ad invisas a sene mane rotas.
at si, quem mavis, Cephalum complexa teneres,
clamares ‘lente currite, noctis equil'
cur ego plectar amans, si vir tibi marcet ab annis?
40 num ine nupsisti conciliante seni?
aspice, quot somnos iuveni donarit amato
Luna: neque illius fornia secunda tuae.
ipse deum genitor, ne te tani saepe videret,
commisit noctes in sua vota duas.'
45 iurgia finieram. scires audisse: rubebat.
nec tamen adsueto tardius orta dies.

XIV.

Dicebam ‘medicare tuos desiste capillosl'
tingere quam possis, iam tibi nulla coma est.
at si passa fores, — quid erat spatiosius illis? ——·
contigerant imum, qua patet usque, latus.
5 quid, quod erant tenues, et quos ornare timeres,
vela colorati qualia Seres habent,
vel pede quod gracili deducit aranea filum,
cum leve deserta sub trabe nectit opus.
nec tamen ater erat, nec erat tamen aureus ille,
10 sed, quamvis neuter, mixtus uterque color:
qualem clivosae madidis in vallibus Idae
ardua derepto cortice cedrus habet.
adde quod et dociles et centum flexibus apti
et tibi nullius eausa doloris erant.
15 non acus abrupit, non vallum pectinis illos.
ornatrix tuto corpore semper erat.
ante meos saepe est oculos ornata, nec umquam
bracchia derepta saucia fecit acu.
saepe etiam, nondum digestis mane capillis,
20 purpureo iacuit semisupina toro.
tum quoque erat neclecta decens, ut Threcia Bacche,
cum temere in viridi gramine lassa iacet.
cum graciles essent tamen et lanuginis instar,
heu, male vexatae quanta tulere comae!
25 quam se praebuerunt ferro patienter et igni,
ut fieret torto nexilis orbe sinus!
clamabam ‘scelus est istos, scelus urere crines.
sponte decent: capiti, ferrea, parce tuo!

