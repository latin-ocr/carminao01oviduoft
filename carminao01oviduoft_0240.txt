220 ΡΟΕΤΑΕ OVIDIANI SAPPHO PHAONI 210-220.

210 hoc te, si saperes, lente, decebat opus.
sive redis, puppique tuae votiva parantur
munera, quid laceras pectora nostra mora?
solveratem! Venus orta mari mare praestat amanti.
aura dabit cursum, tu modo solve ratem.
215 ipse gubernabit residens in puppe Cupido:
ipse dabit tenera vela legetque manu.
sive iuvat longe fugisse Pelasgida Sapphon
(nec tamen invenies, cur ego digna fuga),
hoc saltem miserae crudelis epistola dicat,
220 ut mihi Leucadiae fata petantur aquae.

POETAE OVIDIANI
NUX.

Nux ego iuncta viae, cum sim sine crimine vitae,
a populo saxis praetereunte petor.
obruere ista solet manifestos poena nocentes,
publica cum lentam non capit ira moram.
5 nil ego peccavi: nisi si peccasse vocetur
annua cultori poma referre suo,
at prius arboribus, tunc cum meliora fuerunt
tempora, certamen fertilitatis erat.
tunc domini memores sertis ornare solebant
10 agricolas fructu proveniente deos.
saepe tuas igitur, Liber, miratus es uvas:
mirata est oleas saepe Minerva suas.
pomaque laesissent matrem, nisi subdita ramo
longa laboranti furca tulisset opem.
15 quin etiam exemplo pariebat femina nostro,
nullaque non illo tempore mater erat.
at postquam platanis sterilem praebentibus umbram
uberior quavis arbore venit honos,
nos quoque frugiferae, si nux modo ponor in illis,

