ARTIS AMATORIAE LIB. 1. 606—693. 157

hospitis adfuso sanguine posse Iovem. 650
illi Busiris ‘fies Iovis hostia primus‚'
inquit ‘et Aegypto tu dabis hospes aquam.'
ct Phalaris tauro violenti membra Perilli
torruit: infelix inbuit auctor opus.
iustus uterque fuit: neque enim lex aequior ulla est, 6525
quam necis artifices arte perire sua.
crgo ut periuras merito periuria fallant,
exemplo doleat femina laesa suo,
et lacrimae prosunt. lacrimis adamanta movebis.
fac madidas videat, si potes, illa genas„ 660
si lacrimae — neque enim veniunt in tempore semper—
deficient, uda lumina tange manu.
quis sapiens blandis non misceat oscula verbis?
illa licet non det, non data sume tamen.
pugnabit primo fortassis et ‘improbe’ dicet: 665
pugnando vinci se tamen illa volet.
tantum ne noceant teneris male rapta labellis,
neve queri possit dura fuisse, cavel
oscula qui sumpsit, si non et caetera sumet,
haec quoque, quae data sunt, perdere dignus erit. 650
quantum defuerat pleno post oscula voto?
ei mihi, rusticitas, non pudor ille fuit.
vim licet appelles: grata est vis ista puellis:
quod iuvat, invitae saepe dedisse volunt.
quaecumque est Veneris subita violata rapina, 675
gaudet, et inprobitas muneris instar habet.
at quae cum posset cogi, non tacta recessit,
ut simulet vultu gaudia, tristis erit.
vim passa est Phoebe3 vis est allata sorori:
et gratus raptae raptor uterque fuit. 680
fabula nota quidem, sed non indigna referri,
Scyrias Haemonio iuncta puella viro.
iam dea laudatae dederat mala praemia formae
colle sub Idaeo vincere digna duas,
iam nurus ad Priamum diverso venerat orbe, 685
Graiaque in Iliacis moenibus uxor erat:
iurabant omnes in laesi verba mariti3
nam dolor unius publica causa fuit.
turpe, nisi hoc matris precibus tribuisset: Achilles
veste virum longa dissimulatus erat. 690
quid facis, Aeacide? non sunt tua munera lanae.
tu titulos alia Palladis arte petas.
quid tibi cum calathis? clipeo manus apta ferendo est.

