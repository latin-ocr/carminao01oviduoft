AMORUM LlB. I. IX, 33-X1‚ 6. 93

sola viro mulier spoliis exultat ademptis:
sola locat noctes, sola locanda venit: 30
et vendit quod utrumque iuvat, quod uterquc petebat,
et pretium, quanti gaudeat ipsa, facit.
quae Venus ex aequo ventura est grata duobus,
altera cur illam vendit ct alter emit?
cur mihi sit damno, tibi sit lucrosa voluptas, 35
quam socio motu femina virque ferunt?
non bene conducti vendunt periuria testes,
non bene selecti iudicis arca patet.
turpe, reos empta miseros defendere lingua3
quod faciat magnas, turpe tribunal, opes· 40
turpe, tori reditu census augere paternos
et faciem lucro prostituisse suam.
gratia pro rebus merito debetur inemptis,
pro male conducto gratia nulla toro.
omnia conductor solvit. mercede soluta 45
non manet officio debitor ille tuo.
parcite, formosae, pretium pro nocte pacisci:
⁷ non habet eventus sordida praeda bonos.
non fuit armillas tanti pepigisse Sabinas,
ut premerent sacrae virginis arma caput. 50
e quibus exierat, traiecit viscera ferro
filius: et poenae causa monile fuit.
nec tamen indignum est a divite praemia posci:
munera poscenti quod dare possit, habet.
carpite de plenis pendentes vitibus uvas, 55
praebeat Alcinoi poma benignus ager.
officium pauper numeret studiumque fidemque:
quod quis habet, dominae conferat omne suae.
cst quoque carminibus meritas celebrare puellas
dos mea. quam volui, nota fit arte mea. co
scindentur vesteS, gemmae frangentur et aurum:
carmina quam tribuent, fama perennis erit.
nec dare, sed pretium posci dedignor et odi.
quod nego poscenti, desine velle, dabo.

XI.

Colligere incertos et in ordine ponere crines
docta neque ancillas inter habenda Nape,

inque ministeriis furtivae cognita noctis
utilis et dandis ingeniosa notis,

saepe venire ad me dubitantem hortata Corinnam, 5
saepe laboranti fida reperta mihi,

