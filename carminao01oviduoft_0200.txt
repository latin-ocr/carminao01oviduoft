180 Ρ. ovim NASONIS

elegat, et speculum consulat ante suum.
longa probat facies capitis discrimina puri:
sic erat ornatis Laodamia comis.
exiguum summa nodum sibi fronte relinqui,
110 111 pateant aures, ora rotunda volunt.
alterius crines umero iactentur utroque:
talis es adsumpta, Phoebe canore, lyra.
altera succinctae religetur more Dianae,
ut solet, attonitas cum petit illa feras.
115 huic decet inflatos laxe iacuisse capillos:
illa sit adstrictis impedienda comis.
hanc placet ornari testudine Cyllenea:
sustineat similes fluctibus illa sinus.
sed neque ramosa numerabis in ilice glandes,
150 1100 quot apes Hyblae, nec quot in Alpe ferae,
nec mihi tot positus numero conprendere fas cst.
adicit ornatus proxima quaeque dies.
et. neclecta decet multas coma. saepe iacere
hesternam credas: illa repexa modost.
155 ars casu similis. sic capta vidit ut urbe
Alcides Iolen, ‘hanc ego’ dixit ‘amo.’
talem te Bacchus, Satyris clamantibus ‘euhoe’
sustulit in currus, Gnosi relicta, suos.
0 quantum indulget vestro natura decori,
160 quarum sunt multis damna pianda modis!
nos male detegimur, raptique aetate capilli,
ut borea frondes excutiente, cadunt.
semina canitiem Germanis inficit herbis,
et melior vero quaeritur arte color:
105 femina procedit densissima crinibus emptis
proque suis alios efficit aere suos.
nec rubor est emisse palam. venire videmus
Herculis ante oculos virgineumque chorum. ——-
quid de veste loquar? nec nunc segmenta requiro,
170 nec quae de Tyrio murice, lana, rubes.
cum tot prodierint pretio leviore colores,
quis furor cst, census corpore ferre suos?
a‘e'ris ecce color, tum cum sine nubibus ae'r,
nec tepidus pluvias concitat auster aquas:
175 ecce tibi similis, quae quondam Phrixon et Hellen
diceris Inois eripuisse dolis.
hic undas imitatur, habet quoque nomen ab undis:
crediderim Nymphas hac ego veste tegi.
ille crocum simulat. crocco velatur amictu,

 

