HEROIDUM II. 92—148. 111. 1—29. 7

Occurramque oculis intumulata tuis:
duritia ferrum ut superes adamantaque teque,
‘non tibi sic' dices ‘Phylli, sequendus eram?
saepe venenorum sitis est mihi, saepe cruenta
traiectam gladio morte perire iuvat. 140
colla quoquc, infidis quia se nectenda lacertis
praebuerunt, laqueis inplicuisse lubet.
stat nece matura tenerum pensare pudorem.
in necis electu parva futura mora est.
inscribere meo causa invidiosa sepulchro: 145
aut hoc, aut simili carmine notus eris
‘Phyllida Demophoon leto dedit, hospes amantem:
ille neeis causam praebuit, ipsa manum.'

Quam legis, a rapta Briseide littera venit, Briseis
vix bene barbarica Graeca notata manu. Achilli.

quascumque aspicies, lacrimae fecere lituras.
sed tamen et lacrimae pondera vocis habent.
sit mihi pauca queri de te dominoque viroque: 5
fas est de domino pauca viroque queri.
non, ego poscenti quod sum cito tradita regi,
culpa tua est. quamvis haec quoque culpa tua est.
nam simul Eurybates me Talthybiusque vocarunt,
Eurybati data sum Talthybioque comes. 10
alter in alterius iactantes lumina vultum
quaerebant taciti, noster ubi esset amor.
differri potui: poenae mora grata fuisset.
ei mihi, discedens oscula nulla dedi!
at lacrimas sine fine dedi, rupique capillos: 15
infelix itelum sum mihi visa capi.
saepe ego decepto volui custode reverti:
sed me qui timidam prenderet, hostis erat.
si progressa forem, caperer ne nocte, timebam,
quamlibet ad Priami munus itura nurum. 20
sed data sim, quia danda fui. tot noctibus absum,
nec repetor. cessas, iraque lenta tua est.
ipse Menoetiades tum, cum tradebar, in aurem
‘quid fles? hic parvo tempore’ dixit ‘eris.’
nec repetisse, parum. pugnas, ne reddar, Achille. 25
i nunc et cupidi nomen amantis habe!
venerunt ad te Telamone et Amyntore nati,
ille gradu propior sanguinis, ille comes,
Laertaque satus, per quos comitata redirem:

