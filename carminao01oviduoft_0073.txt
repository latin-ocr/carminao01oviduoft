HEROIDUM XV. 32—119. 53

moenia, Phoebeae structa canore lyrae.
quid tibi de turba narrem numeroque virorum?
vix populum tellus sustinet illa suum.
occurrent denso tibi Troades agmine matres,'
nec capient Phrygias atria nostra nurus. 80
o quotiens dices ‘quam pauper Achaia nostra estl'
una domus quaevis urbis habebit opes.
nco mihi fas fuerit Sparten contemnere vestram:
in qua tu nata es, terra beata mihi est.
parca sed cst Sparte, tu cultu divite digna: gg,
ad talem formam non facit iste locus.
hanc faciem largis sine fine paratibus uti
deliciisque decet luxuriare novis.
cum videas cultus nostra de gente virorum,
qualem Dardanias credis habere nurus? 90
da modo te facilem nec dedignare maritum,
rure Therapnaeo nata puella, Phrygem.
Phryx erat et nostro genitus de sanguine, qui nunc
cum dis potando nectare miscet aquas.
Phryx erat Aurorae coniunx: tamen abstulit illum 95
extremum noctis quae dea finit iter.
Phryx etiam Anchises, volucrum cui mater Amorum
gaudet in Idaeis concubuisse iugis.
nec, pum, conlatis forma Menelaus et annis
iudice te nobis anteferendus erit. 100
non (labimus certe socerum tibi clara fugantem
lumina, qui trepidos a dape vertat equos:
nec Priamo pater est soceri de caede cruentus,
et qui Myrtoas crimine signat aquas:
nec proavo Stygia nostro captantur in unda 105
poma, nec in mediis quaeritur umor aquis.
quid tamen hoc refert, si te tenet ortus ab illis?
cogitur huic domui Iuppiter esse socer.
heu facinus! totis indignus noctibus ille
te tenet, amplexu perfruiturque tuo. 110
at mihi conspiceris posita vix denique mensa:
multaque, quae laedant, hoc quoque tempus habet.
vhostibus eveniant convivia talia nostris,
experior posito qualia saepe mero.
paenitet hospitii, cum me spectante lacertos 115
imponit collo rusticus iste tuo.
rumpor et invideo — quidni tamen omnia narrem? —-
membra superiecta cum tua veste fovet.

oscula cum vero coram non dura daretis,

 

