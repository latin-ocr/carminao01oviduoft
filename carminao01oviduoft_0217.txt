REMEDIORUM AMORIS 1—79.

dicat et exclusus flebile cantet amans.

his lacrimis contentus eris sine crimine mortis:
non tua fax avidos digna subire rogos?

htcc ego. movit Amort> gemmatas aureus alas
et mihi‘ propositum perfice’ dixit‘ opus)

ad mea, decepti Iuvenes, praccepta venite,
quos suus cx omni parte fefellit amor.

discite sanari, per quem didicistis amare:
una manus vobis vulnus opemque feret.

terra salutares herbas eademque nocentes
nutrit, et urticae proxima saepe rosa est.

vulnus 1n Herculeo quae quondam fecerat hoste,
vulneris auxilium Pelias hasta tulit.

sed quaecumque vilis ‚ vobis quoque dicta, puellae,
credite. diversis partibus arma damus.

e quibus ad vestros siquid non pertinet usus,
attamen exemplo multa docere potest.

utile propositum est saevas extinguere flammas,
nec servum vitii pectus habere sui.

vixisset Phyllis, si me foret usa magistro,
et per quod novies, saepius isset iter.

nec moriens Dido summa vidisset ab arce
Dardanias vento vela dedisse rates.

nec dolor armasset contra sua viscera matrem,
quae socii damno sanguinis ulta virum est.

arte mea Tereus, quamvis Philomela placeret,
per facinus fieri non meruisset avis.

da mihi Pasiphaen: iam tauri ponet amorem.
da Phaedram: Phaedrae turpis abibit amor.

redde Parin nobis: Helenen Menelaus habebit,
nec manibus Danais Pergama victa cadent.

impia si nostros legisset Scylla libellos,
haesisset capiti purpura, Nise, tuo.

me duce damnosas, homines, conpescite curas,
rectaque compositis me duce navis eat.

Naso legendus erat tum, cum didicistis amare:
idem nunc vobis Naso legendus erit.

publicus assertor dominis suppressa levabo
pectora: vindictae quisque favete suae.

te precor incipiens. adsit tua laurea nobis,
carminis et medicae, Phoebe, repertor opis.

tu pariter vati, pariter succurre medenti:
utraque tutelae subdita cura tuaest.

duni licet et modici tangunt praecordia motus,

197

40

45

50

55

60

65

