HEROIDUM XI. 60-128. ΧΠ. 1-17.

ac meus ex isto luceat igne rogusl

nubite felices Parca meliore sorores,
amissae memores sed tamen este mei.

quid puer admisit tam paucis editus horis?
quo laesit facto v1x bene natus avum?

si potuit meruisse necem, meruisse putetur:
al miser admisso plectitur ille meo!

nate, dolor matris, rapidarum praeda ferarum,
ei mihi, natali dilacerate tuo:

nate, parum fausti miserabile pignus amoris:
haec tibi prima dies, haec tibi summa fuit.

non mihi te licuit lacrimis perfundere iustis,
in tua non tonsas ferre sepulchra comasz

non super incubui, non oscula frigida carpsi:
diripiunt avidae viscera nostra ferae.

ipsa quoque infantis cum vulnere prosequar umbras:

nec mater fuero dicta nec orba diu.

tu tamen, 0 frustra miserae sperate sorori,
sparsa, precor, nati collige membra tui,

et refer ad matrem socioque inpone sepulchro,

· urnaque nos habeat quamlibet arta duos.

vive memor nostri lacrimasque in vulnera funde,
neve reformida corpus amantis amans.

tu, rogo, dilectae nimium mandata sororis
perfer: mandatum persequar ipsa patris.

XII.

At tibi Colchorum —- memini — regina vacavi,
ars mea cum peteres ut tibi ferret opem!

tunc quae dispensant mortalia fata sorores
debuerant fusos evoluisse meos3

tum potui Medea mori bene. quidquid ab illo
produxi vitam tempore, poena fuit.

ei mihi! cur umquam iuvenalibus acta lacertis
Plu-ixeam petiit Pelias arbor ovem?

cur umquam Colchi Magnetida vidimus Argo,
turbaque Phasiacam Graia bibistis aquam?

cur mihi plus aequo flavi placuere capilli
et decor et linguae gratia ficta tuae?

aut semel in nostras quoniam nova puppis harenas
venerat audacis attuleratque viros,

isset anhelatos non praemedicatus in ignes
immemor Aesonides oraque adunca boum!

semina iecisset (totidemque et semina et hostes),

39

10:-

110

115

120

125

Medea
Iaso n i.

10

15

