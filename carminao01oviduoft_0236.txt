216 ΡΟΕΤΑΕ OVIDIANI

est mibi. mensuram nominis ipsa fero.
35 candida si non sum, placuit Cephe'ia Perseo
Andromede, patriae fusca colore suae.
et variis albae iunguntur saepe columbae,
et niger a viridi turtur amatur avc.
si, nisi quae facie poterit te digna videri,
40 nulla futura tua est, nulla futura tua cst!
at mea cum legeres, etiam formosa videbar:
unam iurabas usque decere loqui.
cantabam, memini — meminerunt omnia amantes --
oscula cantanti tu mihi rapta dabas.
45 haec quoque laudabas. omni tibi parte placebam,
sed tunc praecipue, cum fit Amoris opus.
tunc te plus solito lascivia nostra iuvabat
crebraque mobilitas aptaque verba ioco,
et quod, ubi amborum fuerat confusa voluptas,
50 plurimus in lasso corpore languor erat.
nunc tibi Sicelides veniunt nova praeda puellae.
quid mihi cum Lesbo? Sicelis esse volo.
0 vos erronem tellure remittite nostrum,
Nisiades matres Nisiadesque nurus,
55 1100 vos decipiant blandae mendacia linguae:
quae dicit vobis, dixerat ante mihi.
tu quoque, quae montes celebras, Erycina, Sicanos, —
nam tua sum — vati consule, diva, tuae.
an gravis inceptum peragit fortuna tenorem
60 et manet in cursu semper acerba. suo?
sex mihi natales ierant, cum lecta parentis
ante diem lacrimas ossa bibere meas.
arsit inops frater meretricis captus amore,
mixtaque cum turpi damna pudore tulit.
65 factus inops agili peragit freta caerula remo,
quasque male amisit, nunc male quaerit opes.
me quoque, quod monui bene multa fideliter, odit.
hoc mihi libertas, 1100 pia lingua dedit.
et tamquam desit quae me hac sine cura fatiget,
70 accumulat curas filia parva meas.
ultima tu nostris accedis causa querellis.
non agitur vento nostra carina suo.
ecce iacent collo sparsi sine lege capilli,
nec premit articulos lucida gemma meos.
75 veste tegor vili, nullum est 111 crinibus aurum,
non Arabum noster dona capillus habet.
cui colar infelix, aut cui placuisse laborem?

