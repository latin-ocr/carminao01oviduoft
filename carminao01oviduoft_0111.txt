AMORUM LIB. 1. VIII, 61-ΙΧ, 32.

haec si praestiteris usu mihi cognita longo,
neo tulerint voces ventus et aura meas,

saepe mihi dices vivae bene, saepe rogabis,
ut mea defunctae molliter ossa cubent!

vox erat in cursu, cum mc mea prodidit umbra.
at nostrae vix se continuere manus,

quin albam raramque comam lacrimosaque vino
lumina rugosas distraherentque genas.

di tibi dent nullosque lares inopemque senectam
et longas hiemes perpetuamque sitim!

Militat omnis amans, et habet sua castra Cupido:
Attice, crede mihi, militat omnis amans.

quae bello est habilis, Veneri quoque convenit aetas.

turpe senex miles, turpe senilis amor.
quos petiere duces annos in milite forti,
hos petit in socio bella puella viro.
pervigilant ambo. terra requiescit uterque:
’ ille fores dominae servat, at ille ducis.
militis officium longa est via. mitte puellam,
strenuus exempto fine sequetur amans:
ibit. in adversos montes duplicataque nimbo
flumina, congestas exteret ille nives,
nec freta pressurus tumidos causabitur euros
aptaque verrendis sidera quaeret aquis.
quis nisi vel miles vel amans et frigora noctis
et denso mixtas perferet imbre nives?
mittitur infestos alter speculator m hostes:
in rivale oculos alter, ut hoste, tenet.
ille graves urbes, hic durae limen amicae
obsidet. hic portas frangit, at ille sores.
saepe soporatos invadere profuit hostes,
caedere et armata vulgus inerme manu
(sic fera Threicii ceciderunt agmina Rhesi,
et dominum capti deseruistis equi):
saepe maritorum somnis utuntur amanteS,
et sua sopitis hostibus arma movent.
custodum transire manus vigilumque catervas
militis et miseri semper amantis opus.
Mars dubius: nee certa Venus. victique resurgunt,
quosque neges umquam posse iacere, cadunt.
ergo desidiam quicumque vocabat amorem,
desinat. ingenii est experientis amor.

105

110

10

15

25

30

