4 P. OVIDI NASONIS

littoribus nostris ancora pacta tua est.
5 luna quater latuit, toto quater orbe recrevit,
nec vehit Actaeas Sithonis unda rates.
tempora si numeres, quae nos numeramus amantes,
non venit ante suam nostra querella diem.
spes quoque lenta fuit. tarde, quae credita laedunt,
10 credimus, invito nunc et amore noces.
saepe fui mendax pro te mihi, saepe notavi
alba procellosos vela referre notos.
Thesea devovi, quia te dimitteie nollet:
nec tenuit cursus forsitan illc tuos.
15 interdum timui, ne, dum vada tendis ad Hebri,
mersa foret cana naufraga puppis aqua.
saepe deos supplex, ut tu, scelerate, valeres,
cum prece turicremis devenerata focis,
saepe, videns ventos caelo pelagoque faventes,
20 ipsa mihi dixiâ€˜ si valet ille, venit?
denique fidus amor quidquid properantibus obstat
finxit, et ad causas ingeniosa tui.
at tu lentus abes! nec te iurata reducunt
numina, nec nostro motus amore redis.
25 Demophoon, ventis et verba et vela dedisti:
vela queror reditu, verba carere fide.
dic mihi, quid feci, nisi non sapienter amavi?
crimine te potui demeruisse meo.
unum in me scelus est, quod te, scelerate, recepi.
30 sed scelus hoc meriti pondus et instar habet.
iura, fides ubi nunc, commissaque dextera dextrae,
quique erat in falso plurimus ore deus?
promissus socios ubi nunc H) menaeus in annos,
qui mihi coniugii sponsor et obses erat?

35 per mare, quod totum ventis agitatur et undis,
per quod saepe ieras, per quod iturus eras,
perque tuum mihi iurasti, nisi fictus et ille est,
concita qui ventis aequora mulcet, avum,
per Venerem nimiumque. mihi facientia tela,

40 altera tela arcus, altera tela faces,
Iunonemque, toris quae praesidet alma maritis,
et per taediferae mystica sacra deae.
si de tot laesis sua numina quisque deorum
vindicet, in poenas non satis unus eris.
45 at laceras etiam puppes furiosa refeci,
ut, qua desererer, firma carina foret:
remigiumque dedi, quo me fugiturus abires,

