265

,⁶202 Γ. OVIDI NASONIS

nec subito Phoebi pallidus orbis erit.
ut solet, aequoreas ibit Tiberinus in undas:
ut solet, in niveis Luna vehetur equis.
nulla recantatas deponent pectora curas,
nec fugiet vivo sulphure victus amor.
quid te Phasideae iuverunt gramina terrae,
cum cuperes patria, Colchi, manere domo?
quid tibi profuerunt, Circe, l'e1·se'1'des herbae,
cum sua Neritias abstulit aura rates?
omnia fecisti, ne callidus hospes abiret:
ille dedit certae lintea plena fugae.
onmia fecisti, ne te ferus ureret ignis:
longus et invito pectore sedit amor.
vertere tu poteras homines in mille figuras,
non poteras animi vertere iura tui.
diceris his etiam, cum iam discedere vellet,
Dulichium verbis detinuisse ducem
‘non ego, quod primo — memini — sperare solebam,
iam precor, ut coniunx tu meus esse velis.

”· et tamen, ut coniunx essem tua, digna videbar,

quod dea, quod magni filia Solis eram.

ne properes, oro. spatium pro munere posco.
quid minus optari per mea vota potest?

et freta mota vides, et debes illa timere.
utilior velis postmodo ventus erit.

quae tibi causa fugae? non hic nova Troia resurgit,
non aliquis socios rursus ad arma vocat.

hic amor et pax est, in qua male vulneror una,
totaque sub regno terra futura tuo est.'

³ illa loquebatur: navem solvebat Ulixes:

inrita cum velis verba tulere noti.

ardet et adsuetas Circe decurrit ad artes,
nec tamen est illis adtenuatus amor.

ergo quisquis opem nostra tibi poscis ab arte,
deme veneficiis carminibusque fidem. —

si te causa potens domina retinebit in urbe,
accipe, consilium quod sit in urbe meum,

optimus ille fuit vindex, laedentia pectus
vincula qui rupit dedoluitque semel.

(Γ sicui tantum animi est, illum mirabor et ipse,

ct dicam ‘monitis non eget iste meis.'
tu mihi, qui, quod amas, aegre dediscis amare,
nec potes, et velles posse, docendus eris.
saepe refer tecum sceleratae facta puellae,

