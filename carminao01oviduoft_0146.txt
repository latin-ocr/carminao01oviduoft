45

50

55

60

65

'75

80

85

126 Ρ. OVIDI NASONIS

siccus ut amplecti Salmonida posset EnipeuS,
cedele iussit aquam. iussa recessit aqua.

nec te praetcr‚eo qui per cava saxa volutans
Tiburis Argei pomifera arva rigas:

Ilia cui placuit, quamvis erat horrida cultu,
ungue notata comas, ungue notata genas.

illa gemens patruique nefas delictaquec> Martis
enabat nudo per loc-a sola pede.

hanc Anien rapidis animosus vidit ab undis
raucaque de mediis sustulit ora vadis

atque ita ‘quid nostras’ dixit ‘teris anxia ripas,
Ilia, ab Idaeo Laomedonte genus?

quo cultus abiere tui? quid sola vagaris,
vitta nec evinctas impedit alba comas?

quid fles et madidos lacrimis corrumpis ocellos
pectoraque insana plangis aperta manu?

ille habet et silices et vivum in pectore ferrum,
qui tenero lacrimas lentus 1n ore videt.

Ilia, pone metus 3 tibi regia nostra patebit,
teque colent amnes: Ilia, pone metus.

tu centum aut plures inter dominabere nymphas:
nam centum aut plules flumina nostra tenent.

ne me sperne, precor, tantum, Troiana propago:
munera promissis uberiora f'eres.’

dixerat. illa oculos 1n humum deiecta modestos
spargebat teneros flebilis imbre sinus.

ter molita fugam ter ad altas restitit undas,
currendi vires eripiente metu.

sera tamen scindens inimico pollice crinem
edidit indignos ore tremente sonos:

‘o utinam mea lecta forent patrioque sepulchro
condita, cum poterant virginis ossa legi!

cur, modo Vestalis, taedas invitor ad ullas
turpis et Iliacis infitianda focis?

quid moror et digitis designor adultera volgi?
desint famosus quae notet ora pudor.’

hactenus3 et vestem tumidis praetendit ocellis
atque ita se in rapidas perdita misit aquas.

supposuisse manus ad pectora lubricus Amnis
dicitur et socii iura dedisse tori.

te quoque credibile est aliqua caluisse puella,
sed nemora et silvae crimina vestra tegunt.

dum loquor, increvit latis spatiosus in undis,
nec capit admissas alveus altus aquas.

