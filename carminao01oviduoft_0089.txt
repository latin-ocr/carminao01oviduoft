 

HEROIDUM XVII. 192-218. XVIII. 1—59.

quod faciam, superest praeter amare nihil.

quod superest, facio, teque, o mea sola voluptas,
plus quoque, quam reddi quod mihi possit, amo.

aut ego cum cara de te nutrice susurro,
quaeque tuum, miror, causa moretur iter:

aut mare prospiciens odioso concita vento
corripio verbis aequora paene tuis:

aut, ubi saevitiae paulum gravis unda remisit,
posse quidem, sed te nolle venire queror,

dumque queror, lacrimae per amantia lumina manant,
pollice quas tremulo conseia siccat anus.

saepe tui, specto, si sint in litore passus,
impositas tamquam servet harena notas:

utque rogem de te et scribam tibi, siquis Abydo
venerit aut, quaero, siquis Abydon eat.

quid referam, quotiens dem vestibus oscula, quas tu
Hellespontiaca ponis iturus aqua?

sic ubi lux acta est et noctis amicior hora
exhibuit pulso sidera clara die,

protinus in summo vigilantia lumina tecto

v ponimus, adsuetae signa notamque viae,

tortaque versato ducentes stamina fuso
feminea tardas fallimus arte moras.

quid loquar interea tam longo tempore, quaeris?
nil nisi Leandri nomen in ore meo est.

‘iamne putas exisse domo mea gaudia, nutriX‚
an vigilant omnes et timet ille suos?

iamne suas umeris illum deponere vestes,
Pallade iam pingui tinguere membra putas?

adnuit illa fere, non nostra quod oscula curet,
sed movet obrepens somnus anile caput.

postque morae minimum ‘iam certe navigat,’ inquam
‘lentaque dimotis bracchia iactat aquis.'

paucaque cum tacta perfeci stamina tela,
an medio possis, quaerimus, esse freto.

et modo prospicimus, timida modo voce precamur,
ut tibi det faciles utilis aura vias.

auribus incertis voces captamus et omnem
adventus strepitum credimus esse tui.

sic ubi deceptae pars est mihi maxima noctis
acta, subit furtim lumina fessa sopor.

forsitan invitus, mecum tamen, improbe, dormis
et, quamquam non vis ipse venire, venis.

nam modo te videor prope iam spectare natantem,

69

30

35

40

45

50

