ARTls AMATORIAE Lm. 1. 518—605. 155

abstulit. in facili est omnia posse deo.
pars ‘Hymenaee’ canunt, pars clamant Euhion ‘Euhoef'
sic coeunt sacro nupta deusque toro. —
ergo ubi contigerint positi tibi munera. Bacchi, 565
atquc erit in socii semina parte tori,
Nycteliumque patrem nocturnaque sacra precare,
ne iubcant capiti vina nocere tuo.
hic tibi multa licet sermone latentia tecto
dicere, quac dici sentiat illa sibi, 5ῖο
blanditiasque leves tenui perscribere vino,
ut dominam in mensa se legat illa tuam,
atque oculos oculis spectare fatentibus ignem:
saepe tacens vocem verbaque vultus habet.
fac primus rapias illius tacta labellis 575
pocula3 quaque bibit parte puella, bibes:
et quemcumque cibum digitis libaverit illa,
tu pete: dumque petes, sit tibi tacta manus.
sint etiam tua vota, viro placuisse puellae:
utilior vobis factus amicus erit. 580
huic, si sorte bibis, sortem concede priorem:
huic detur capiti missa corona tuo.
sive erit inferior, seu par, prior omnia sumat,
nec dubites illi verba secunda loqui.
tuta frequensque via est, per amici fallere nomen. 585
tuta frequensque licet sit via, crimen habet.
inde procurator nimium quoque multa procurat
et sibi mandatis plura videnda putat.
certa tibi a nobis dabitur mensura bibendi:
officium praestent mensque pedesque suum. 590
iurgia praecipue vino stimulata caveto
et nimium faciles ad fera bella manus.
occidit Eurytion stulte data vina bibendo.
aptior est dulci mensa merumque ioco.
si vox est, canta: si mollia brachia, salta: 595
et quacumque potes dote placere, place.
ebrietas ut vera nocet, sic ficta iuvabit:
fac titubet blaeso subdola lingua sono,
ut, quicquid facias dicasve protervius aequo,
credatur nimium causa fuisse merum. 600
et bene dic dominae: bene, cum quo dormiat illa:
sed, male sit, tacita mente precare, viro.
at cum discedet mensa conviva remota,
ipsa tibi accessus turba locumque dabit,
insere te turbae leviterque admotus eunti 605

