36 Ρ. OV1D1 NASONIS

haec sunt officiis digna sepulchra meis?
125 ibis Cecropios portus, patriaque receptus
cum steteris turbae celsus in ore tuae
ct bene narraris letum taurique virique
sectaque per dubias saxea tecta vias,
me quoque narrato sola in tellure relictam:
130 non ego sum titulis subripienda tuis.
nec pater est Aegeus, nec tu Pittheidos Aethrae
filius: auctores saxa fretumque tui.
di facerent, ut me summa (10 puppe videres:
movisset vultus maesta figura tuos.
135 nunc quoque non oculis, sed qua poteS, aspice mente
haerentem scopulO‚ quem vaga pulsat aqua3
aspice demissos lugentis more capillos
et tunicas lacrimis sicut ab imbre gravis!
corpus ut inpulsae segetes aquilonibus horret,
140 litteraque articulo pressa tremente labat.
non te per meritum — quoniam male cessit — adoro:
debita sit facto gratia nulla meo:
sed nec poena quidem. si non ego causa salutis,
non tamen est, cur sis tu mihi causa necis.
145 has tibi plangendo lugubria pectora lassas
infelix tendo trans freta longa manus:
hos tibi, qui superant, ostendo maesta capillos:
per lacrimas oro, quas tua facta movent:
flecte ratem, Theseu, versoque relabere vento:
150 si prius occidero, tu tamen ossa feres.

Siqua tamen caecis enabunt scripta lituris, Canace
oblitus ae dominae caede libellus erit: Macareo.

dextra tenet calamum, strictum tenet altera ferrum,
et iacet in gremio charta soluta meo.
5 haec est Aeolidos fratri scribentis imago, ο
510 videor duro posse placere patri.
ipse necis cuperem nostrae spectator adesset,
auctorisque oculis exigeretur opus.
ut ferus est multoque suis truculentior euris,
10 spectasset siccis vulnera nostra genis.
seilicet est aliquid, cum saevis vivere ventis:
ingenio populi convenit ille sui.
ille Noto Zephyroque et Sithonio Aquiloni
imperat et pinnis, Eure proterve, tuis.
15 imperat (heul) ventis: tumidae non imperat irae;

