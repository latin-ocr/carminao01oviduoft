HEROIDUM XIII. 156—164. XIV. 1--77,

securumque quies alta per Argos erat:

οἰιουῐῐι me gemitus morientum audire videbar —
et tamen audibam, quodque verebar, erat.

sanguis abit, mentemque calor corpusque relinquit,
inque novo iacui frigida facta toro.

ut leni zephyro graciles vibrantur aristae,
frigida populeas ut quatit aura comas,

aut sic aut etiam tremui magis. ipse iacebas,
quaeque tibi dederam vina, soporis erant.

excussere metum violenti iussa parentis:
eligor et capio tela tremente manu.

non ego falsa loquar. ter acutum sustulit ensem,
ter male sublato decidit ense manus.

admovi iugulo (sine me tibi vera fateri)
admovi iugulo tela paterna tuo:

sed timor et 0pietas, crudelibus obstitit ausis,
castaque mandatum dextra refugit opus.

purpureos laniata sinus, laniata capillos
exiguo dixi talia verba sono

‘saevus, Hypermestra, pater est tibiz' iussa parentis
’ effice: germanis sit comes iste suis! —-

femina sum et virgO, natura mitis et annis:
non faciunt molles ad fei a tela manus. —

quin age, dumque iacet, fortis imitare sorores:
credibile est caesos omnibus esse viros.

si manus haec aliquam posset committere caedem,
morte foret dominae sanguinulenta suae. -——

at meruere necem patruelia regna tenendo. -
quae tamen externis danda forent generis! —-

finge viros meruisse mori: quid fecimus ipsae?
quo mihi commisso non licet esse piae? —-

quid mihi eum ferro? quid bellica tela· puellae?
aptior est digitis lana colusque meis.’

49

40

45

50

55

60

65

haec ego. dumque queror, lacrimae sua verba sequuntur

deque meis oculis in tua membra cadunt.
dum petis amplexus sopitaque bracchia iactas,
paene manus telo saucia facta tua est.

iamque patrem famulosque patris lucemque timebam.

expulerunt somnos haec mea dicta tuos
‘surge age, Belide, de tot modo fratribus unus!
nox tibi, ni properas, ista perennis erit.'
territus exsurgis, fugit omnis inertia somni,
aspicis in timida fortia tela manu.
quaerenti causam ‘dum nox sinit, effuge’ dixi:
Ovidi rol. Ι. 4

70

75

