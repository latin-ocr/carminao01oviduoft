88 P. OVIDI NASONIS

denique si tumidi ritu torrentis agebar
caecaque me praedam fecerat ira suam,
45 nonne satis fuerat timidae inclamasse puellae
nec nimium rigidas intonuisse minas?
aut tunicam summa deducere turpiter ora
ad mediam? media zona tulisset opem.
at nune sustinui, raptis a fronte capillis,
50 ferreus ingenuas ungue notare genas.
adstitit illa amens albo et sine sanguine vultu,
caeduntur Pariis qualia saxa iugis.
exanimis artus et membra trementia vidi,
ut cum populeas ventilat aula comas,
55 ut leni zephyro “racilis vibratur arundo,
summave cu1n⁶tepid0 stringitur unda noto.
suspensaeque diu laciimae fluxere per ora,
qualiter umecta de nive manat aqua.
tunc ego me primum coepi sentire nocentem.
60 sanguis erat laclimae, quas dabat illa, meus.
ter tamen ante pedes volui procumbere supplex·
ter formidatas reppulit illa manus.
at tu ne dubita — minuet vindicta dolorem ——
protinus in vultus unguibus ire meos.
65 nec nostris oculis nec nostris parce capillis —
quamlibet infirmas adiuvat ira manus ——-
neve mei sceleris tam tristia signa supersint,
pone recompositas in statione comas.

VIII.

Est quaedam — quicumque volet cognoscere lenam,
audiat: est quaedam, nomine Dipsas, anus.
ex re nomen habet. nigri non illa parentem
Memnonis in roseis sobria vidit equis.
5 illa magas artes Aeaeaque carmina novit
inque caput liquidas arte recurvat aquas.
scit bene, quid gramen, quid torto concita rhombo
licia, quid valeat virus amantis equae.
cum voluit, toto glomerantur nubila caelo:
10 cum voluit, puro fulget in orbe dies.
sanguine, siqua fides, stillantia. sidera vidi:
purpureus Lunae sanguine vultus erat.
hanc ego nocturnas versam volitare per umbras
suspicor et pluma corpus anile tegi.
15 suspicor, et fama est. oculis quoque pupula duplex
fulminat, et gemino lumen ab orbe venit.

