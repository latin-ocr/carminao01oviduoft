70 Ρ. OVIDI NASONIS

60 bracchia nunc umeris umida ferre meis:
nunc dare, quae soleo, madidis velamina membris,
pectora nunc iuncto nostra fovere sinu,
multaque praeterea lingua reticenda modeste,
quae fecisse iuvat, facta referre pudet.
65 me miseram! brevis est haec et non vera voluptas.
nam tu cum somno semper abire soles.
firmins o cupidi tandem coeamus amantes,
nec careant vera gaudia nostra fide.
cur ego tot viduas exegi frigida noctes?
70 cur totiens a me, lente natator, abes?
est mare, confiteor, nondum tractabile nanti:
nocte sed hesterna lenior aura fuit.
cur ea praeterita est? cur non ventura timebas?
tam bona cur periit nec tibi rapta via est?
75 protinus ut similis detur tibi copia cursus,
hoc melior certe, quo prior, illa fuit.
‘at cito mutata est iactati forma profundi?
tempore, cum properam, saepe minore venis!
hio puto deprensus nil quod querereris haberes,
80 meque tibi amplexo nulla noceret hiemps.
certe ego tum ventos audirem laeta sonantis
et numquam placidas esse precarer aquas.
quid tamen evenit, cur sis metuentior undae
contemptumque prius nunc vereare fretum?
85 nam memini cum te saevum veniente minaxque
non minus, aut multo non minus, aequor erat:
cum tibi clamabam ‘sic tu temerarius esto,
ne miserae virtus sit tua flenda mihi.'
unde novus timor hic, quoque illa audacia fugit?
90 magnus ubi est spretis ille natator aquis?
sis tamen hoc potius, quam quod prius esse solebas,
et facias placidum per mare tutus iter:
dummodo sis idem3 dum sic, ut scribis, amemur,
fiammaque non fiat frigidus illa cinis.
95 non ego tam ventos timeo mea vota morantes,
quam similis vento ne tuus erret amor3
ne non sim tanti, superentque pericula causam,
et videar merces esse labore minor.
interdum metuo, patria ne laedar, et inpar
100 dicar Abydeno Thressa puella toro.
ferre tamen possum patientius omnia, quam si
otia nescio qua paelice eaptus agis,
in tua si veniunt alieni colla lacerti,

